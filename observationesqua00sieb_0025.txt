..17-

CAPUT ΙΙΙ.

DE MUSCULORUM APPARATU IN SALAMANDRA TERRESTRI
ADULTA AD LINGUAM ET OS HYOIDEUM MOVENDUM.

‚.Nunc‚ qni fit, uti passus proferre queamus,
Cum volumus, varieque datum sit membra movere. ”
Lucam.

ἓ. 17.

Nulla fere in salamandra pars invenitur, cujus structura tam complicata et
artificiosa appareat, quarn musculi ad linguam et os hyo‘ideum movendum:
sin autem cogiteS, salamandram, in omnibus motibus suis tardissimam, non
solum lentis lumbricis limacibusque segnibus frui, sed etiam a natura esse
designatam ad muscas sive culices fugaces capiendaS, facillime intelliges fines,
ad quos ‚ille musculorum apparatus tam artificiose constructus pertinet. Mus·
culi, quos nunc descripturus sum, ita sunt dispositi, ut una eorum pars os
ample aperiat, altera linguam et os hyo'ideum‚ cui illa annexa est, cum impetu
protrahat, et tertia pars os hyo'ideum cum lingua, cujus viscoso muco praeda
adhaeret, celerrime rejiciat3 cum ornnes hi musculi uno fere eodemque mo-
mento agunt, salamandra ad praedam suam capiendam tardissimo gradu ac-
cedens, satis tuto illam arripere potest.
ἓ. 18.

Primum memoro ossiculum proprium, a scriptoribus hucusque praeter-
missum, quod ossis hyo'idei instar nullo loco cum reliquo sceleto est conJ'un-
ctum. Trabeculam osseam formans ¹) lateri oesophagi anteriori externoque
transverse inhaeret eo loco, quo glottis oesophagum penetrat, et in medio
inter os hyo'ideum et cor est situm ²). Infracta nobis ¹ista trabecula apparet,
ct e duobus cruribus aequalibus composita cernitur.

In cordylis vix natis hoc ossiculum jam adest, sed aliam habens formam
tenuemque cartilaginem constituens. Utrumque crus brevissimum est et
angulus inde compositus in tertium crus abit ³). In illis Salamandris par-

 

¹) Fig. 9.
2) rig. 12. et 13. K.
3) rig. 11. et rig. 5. h.

